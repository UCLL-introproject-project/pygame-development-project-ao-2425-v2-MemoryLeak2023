# Reflectieverslag: Samenwerking met Fernand Cools aan het Blackjack-project

## 1. Samenwerkingspartner

Voor het Pygame Blackjack-project heb ik nauw samengewerkt met mijn medestudent Fernand Cools. We hebben eerder succesvol samengewerkt aan verschillende opdrachten en hebben een sterke professionele band opgebouwd. Onze samenwerking is gebaseerd op wederzijds respect, gedeelde motivatie en een gemeenschappelijk streven naar kwaliteit.

## 2. Projectoverzicht

Ons doel was het ontwikkelen van een interactieve Blackjack-game met behulp van Pygame. We werkten zowel synchroon als asynchroon samen, voornamelijk online via GitHub en live. In het begin liep ik iets voor op Fernand, waardoor ik hem kon ondersteunen bij het opzetten van de Button-klasse om de code efficiënter te maken. Ik stelde ook voor om een hover-effect toe te voegen aan de knoppen en deelde mijn gebruikte lettertype. Daarnaast legde ik uit hoe geluidseffecten aan de code konden worden toegevoegd.

Fernand heeft op zijn beurt uitgezocht hoe we elkaars code konden nakijken via GitHub met behulp van pull requests. Hij maakte een duidelijk stappenplan in een .md-bestand, wat ik actief heb gebruikt. Bovendien heeft hij mijn code grondig nagekeken en een naslagwerk gemaakt over verschillende Python-modules, wat zeer nuttig was voor een beter begrip van onze werkzaamheden.

U kan in het mapje 'screenshots' mijn review van Fernands code op GitHub zien.

## 3. Reflectie

### a. Rollen en verantwoordelijkheden

We verdeelden de taken op basis van onze sterke punten. Ik richtte me op het verbeteren van de gebruikersinterface  terwijl Fernand zich concentreerde op opzetten van een efficiënte workflow via GitHub. 

### b. Teamwerk en bijdrage

Onze samenwerking was zeer effectief. We vulden elkaar goed aan en leerden veel van elkaar. Hoewel ik in het begin meer ervaring had met Pygame, bracht Fernand waardevolle kennis in over GitHub en Python-modules. Deze kennis heeft hij in een .md bestand gegoten die je in dit mapje kan terugvinden onder de naam 'git samenwerken stappenplan'.

We hadden een gezonde competitieve sfeer die ons motiveerde om het beste uit onszelf te halen. We bespraken onze projecten zelfs tijdens het hardlopen of fietsen, wat leidde tot creatieve ideeën.

### c. Individuele lessen

Deze samenwerking heeft mijn professionele communicatievaardigheden versterkt. Ik heb geleerd hoe belangrijk het is om duidelijke documentatie te delen en open te staan voor feedback. Het gebruik van GitHub voor samenwerking was een nieuwe ervaring die mijn technische vaardigheden heeft verbeterd. Ik besef hoe waardevol het is om samen te werken met iemand die je aanvult en motiveert.

## 4. Toekomstige samenwerking

Fernand en ik zijn van plan om in de toekomst samen te blijven werken aan verschillende projecten. Aangezien ik dit jaar twee extra vakken heb opgenomen, kan ik hem volgend academiejaar ondersteunen bij vakken zoals Database Foundations en Computer Networks. Omgekeerd zal hij mij kunnen helpen met Programming 2. Onze gezamenlijke inzet en motivatie vormen de basis voor een succesvolle samenwerking in de toekomst.